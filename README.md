# Helpdesk System
Περιγραφή
----------
To σύστημα παρακολούθησης αιτημάτων υποστήριξης στοχεύει στη
βελτιστοποίηση της διαχείρισης τεχνικών αιτημάτων για εταιρείες τηλεπικοινωνιών.

Οι χρήστες-πελάτες θα μπορούν να υποβάλλουν αιτήματα, να παρακολουθούν την κατάσταση
επίλυσής τους και να λαμβάνουν ενημερώσεις μέσω REST APIs. Το σύστημα θα αποθηκεύει
τις πληροφορίες σε σχεσιακή βάση δεδομένων, παρέχοντας αναφορές σχετικά με τον μέσο
χρόνο επίλυσης και τον φόρτο εργασίας.

Απαιτήσεις Εφαρμογής
----------
1. H υπηρεσία υποστηρίζει την καταγραφή, ανάθεση και παρακολούθηση αιτημάτων τεχνικής υποστήριξης από πελάτες μιας εταιρείας τηλεπικοινωνιών.
2. H καταγραφή των αιτημάτων γίνεται από το προσωπικό εξυπηρέτησης πελάτων, μετά από τηλεφωνική επικοινωνία του πελάτη που έχει ανάγκη υποστήριξης.
3. Για κάθε αίτημα καταγράφονται τα στοιχεία του πελάτη, ο αριθμός της τηλεφωνικής γραμμής που έχει πρόβλημα, καθώς και η περιγραφή του προβλήματος.
4. Τα αιτήματα υπάγονται σε διάφορες κατηγορίες όπως τιμολόγηση, συνδεσιμότητα, τηλεφωνική υπηρεσία, ταχύτητα σύνδεσης κτλ.
5. Το σύστημα αναθέτει αυτόματα τα αιτήματα υποστήριξης σε κατάλληλους μηχανικούς ανάλογα με την κατηγορία του αιτήματος και το πλήθος των αιτημάτων που εκκρεμούν προς διεκπεραίωση από τον μηχανικό, με στόχο την ισοκατανομή του φορτίου αιτημάτων μεταξύ των μηχανικών.
6. Κάθε μηχανικός μπορεί να χειριστεί συγκεκριμένες κατηγορίες αιτημάτων ανάλογα με την ειδικότητά του.
7. Η ομάδα διαχείρισης της εφαρμογής συνδέει ειδικότητες μηχανικών με κατηγορίες αιτημάτων και αναθέτει μια ειδικότητα σε κάθε μηχανικό μετά από συνεννόηση με το τμήμα προσωπικού.
8. Κατά την επίλυση ενός αιτήματος ο μηχανικός καταγράφει τις ενέργειες που έχει εκτελέσει, οι οποίες υπάγονται σε δυο κατηγορίες: (α) Τεχνικές εργασίες και (β) Επικοινωνίες με τον πελάτη.
9. Για κάθε ενέργεια αναφέρεται ο τίτλος, η περιγραφή και η ημερομηνία εκτέλεσής.
10. Ειδικά για την επικοινωνία με τον πελάτη καταγράφεται και η διάρκεια της κλήσης.
11. Με την ολοκλήρωση της επίλυσης/διευθέτησης του αιτήματος, το σύστημα ειδοποιεί τον πελάτη μέσω email.
12. Το σύστημα παράγει στατιστικά στοιχεία προς τη διοίκηση, όπως διάρκεια επίλυσης αιτημάτων ανά κατηγορία αιτημάτων, μέσο πλήθος επικοινωνιών με τον πελάτη ανά κατηγορία αιτήματος, πλήθος αιτημάτων ανά μήνα κτλ.

Τεκμηρίωση
----------

Για την τεκμηρίωση του λογισμικού χρησιμοποιήθηκε το Markdown markup για τη συγγραφή των κειμένων και το εργαλείο UMLet για την κατασκευή των διαγραμμάτων UML.

Εντός του φακέλου docs βρίσκονται φάκελοι με τα κατάλληλα αρχεία διαγραμμάτων, φωτογραφιών, markdown αρχείων.

Περισσότερες πληροφορίες για το διάγραμμα μοντέλου πεδίου μπορείτε να βρείτε στον παρακάτω σύνδεσμο.

[Διάγραμμα Μοντέλου Πεδίου](docs/MD_Files/Domain_Model.md)